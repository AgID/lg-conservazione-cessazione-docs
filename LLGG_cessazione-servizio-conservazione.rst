.. section-numbering::

|AGID - Agenzia per l'Italia Digitale|

**Linee Guida per la stesura del piano di cessazione del servizio di conservazione dei documenti informatici**

Versione 0.1 del 02/10/2019

======== ========== ============== =====================================
Versione Data       Determinazione Tipologia modifica
======== ========== ============== =====================================
0.1      02.10.2019                Adeguamento al formato di riferimento
======== ========== ============== =====================================

**
Sommario**

`Capitolo 1 Prefazione 4 <#prefazione>`__

`Capitolo 2 Introduzione 5 <#introduzione>`__

`2.1 Scopo 5 <#scopo>`__

`2.2 Struttura 5 <#struttura>`__

`2.3 Gruppo di lavoro 5 <#gruppo-di-lavoro>`__

`2.4 Soggetti destinatari 6 <#soggetti-destinatari>`__

`Capitolo 3 Riferimenti e sigle 7 <#riferimenti-e-sigle>`__

`3.1 Riferimenti Normativi 7 <#riferimenti-normativi>`__

`3.2 Termini e definizioni 7 <#termini-e-definizioni>`__

`Capitolo 4 Requisiti 8 <#requisiti>`__

`4.1 Requisiti del piano di cessazione
8 <#requisiti-del-piano-di-cessazione>`__

`4.2 Tempistiche della procedura di cessazione
8 <#tempistiche-della-procedura-di-cessazione>`__

`4.3 Gestione del documento 8 <#gestione-del-documento>`__

`4.4 Schema del documento 9 <#schema-del-documento>`__

`Capitolo 5 Allegato A 10 <#allegato-a>`__

Prefazione
==========

Conformemente alle norme ISO/IEC Directives, Part 3 per la stesura dei
documenti tecnici la presente linea guida utilizzerà le parole chiave
'DEVE', 'DEVONO', 'NON DEVE', 'NON DEVONO', 'E” RICHIESTO', 'DOVREBBE',
'NON DOVREBBE', 'RACCOMANDATO', 'NON RACCOMANDATO', 'PUO”' e 'OPZIONALE',
la cui interpretazione è descritta di seguito.

-  **DEVE** o **DEVONO**, indicano un requisito obbligatorio per
   rispettare la linea guida;

-  **NON DEVE** o **NON DEVONO**, indicano un assoluto divieto delle
   specifiche;

-  **DOVREBBE** o **RACCOMANDATO** o **NON DOVREBBE** o **NON
   RACCOMANDATO**, indicano che le implicazioni devono essere comprese e
   attentamente pesate prima di scegliere approcci alternativi;

-  **PUÓ** o **POSSONO** o l'aggettivo **OPZIONALE**, indica che il
   lettore può scegliere di applicare o meno senza alcun tipo di
   implicazione la specifica.

Introduzione
============

Scopo
-----

L’art. 71 del Codice dell’Amministrazione Digitale - decreto legislativo
7 marzo 2005, n. 82 e s.m.i. stabilisce che l’AgID, previa consultazione
pubblica da svolgersi entro il termine di trenta giorni, sentiti le
amministrazioni competenti e il Garante per la protezione dei dati
personali nelle materie di competenza, nonché acquisito il parere della
Conferenza unificata, adotta linee guida contenenti le regole tecniche e
di indirizzo per l’attuazione del Codice per l’Amministrazione Digitale
(CAD). Con determinazione AgID n. 160 del 17 maggio 2018 è stato
pubblicato il regolamento che disciplina il procedimento per l’adozione
delle suddette linee guida. Con successiva determinazione n. 340 del 18
ottobre 2018 AgID ha individuato sia le linee guida da realizzare che
nominato i referenti per la stesura delle medesime.

Le presenti linee guida stabiliscono le modalità per la stesura e la
gestione del piano di cessazione del servizio di conservazione sia nel
caso di cessazione volontaria che involontaria.

Il piano di cessazione è un documento previsto all’articolo 24 del
regolamento EIDAS, applicabile ai conservatori accreditati in quanto è
richiamato dal CAD all’articolo 29 comma 2 (qualificazione e
accreditamento). Tale articolo stabilisce che il richiedente
l’accreditamento a svolgere l’attività di conservatore dei documenti
informatici deve trovarsi nelle condizioni previste dall’articolo 24 del
suddetto regolamento.

Struttura
---------

La presente linea guida oltre al documento suddetto è composto
dall’allegato tecnico “Schema del piano di cessazione”.

Gruppo di lavoro
----------------

La redazione del presente documento e dell’allegato è stata curata dal
gruppo di lavoro AgID con la collaborazione delle associazioni di
categoria dei conservatori accreditati.

Soggetti destinatari
--------------------

I soggetti destinatari delle presenti linee guida sono tutti i soggetti
accreditati per l’erogazione del servizio di conservazione dei documenti
informatici.

Riferimenti e sigle
===================

Riferimenti Normativi
---------------------

Sono riportati di seguito gli atti normativi di riferimento del presente
documento.

-  [Reg. UE 910/2014] - Regolamento (UE) n.910/2014 del Parlamento e del
   Consiglio europeo, del 23 luglio 2014, noto come Regolamento e-IDAS
   (eletronic IDentification Authentication and Signature and eletronic
   Trust Services);

-  [D.Lgs. 82/2005] Decreto legislativo 7 marzo 2005, n. 82 e s.m.i.
   recante “Codice dell’amministrazione digitale” noto anche con
   l’abbreviazione “CAD”;

-  [DPCM 3 dicembre 2013] – Regole tecniche in materia di sistema di
   conservazione;

-  Circolare AglD n. 65/2014 - Modalità per l'accreditamento e la
   vigilanza sui soggetti pubblici e privati che svolgono attività di
   conservazione dei documenti informatici.

Termini e definizioni
---------------------

Di seguito si riportano gli ACRONIMI che verranno utilizzati nella
presente Linee Guida:

-  [AgID] Agenzia per l’Italia Digitale;

-  [CAD] Codice Amministrazione Digitale, D.Lgs 7 marzo 2005, n. 82;

-  [eIDAS] electronic IDentification, Authentication and trust Services;

-  [ENISA] European Union Agency for Cybersecurity;

-  [ETSI] European Telecommunications Standards Institute;

-  [TSP] Trust Service Provider (eIDAS);

-  [PEC] Posta Elettronica Certificata;

-  [TS] documento ETSI contenente requisiti tecnici.

Requisiti
=========

Requisiti del piano di cessazione
---------------------------------

Il documento Technical Specification (TS), pubblicato da ETSI con
l’identificativo ETSI 119_511, sui requisiti di policy e sicurezza per i
trust service providers (TSP) che offrono servizi di conservazione a
lungo termine delle firme digitali o, in generale, di dati che usano
tecniche di firma digitale, al paragrafo 7.12 stabilisce i requisiti che
riguardano il processo di cessazione, richiamando quelli indicati nella
norma ETSI EN 319 401 paragrafo 7.12 relativi ai requisiti di policy
generali per tutti i TSP, aggiungendo un ulteriore requisito che
riguarda specificatamente i TSP che erogano servizi di conservazione di
firma digitale o di dati che usano tecniche di firma digitale.

Per la stesura delle presenti linee guida sono inoltre considerate le
linee guida ENISA sulla cessazione dei servizi fiduciari qualificati che
hanno lo scopo di facilitare l'attuazione delle disposizioni relative ai
servizi fiduciari del regolamento eIDAS nel settore della cessazione dei
servizi fiduciari.

Tempistiche della procedura di cessazione
-----------------------------------------

Il Conservatore di documenti informatici accreditato che intende cessare
l’attività di conservazione avvia tale procedura dandone comunicazione
ad AgID almeno 60 giorni prima della data di cessazione.

La comunicazione, predisposta in formato elettronico e firmata
digitalmente dal legale rappresentante del conservatore, è trasmessa con
strumenti idonei alla verifica della consegna (es. PEC) ed è corredata
dal documento di programmazione delle attività di cessazione.

Gestione del documento
----------------------

Il piano di cessazione deve essere allegato alla domanda di
accreditamento per la conservazione dei documenti informatici. Il
documento fa parte degli elementi di valutazione del possesso dei
requisiti di accreditamento ed è valutato in base alla sua conformità ai
contenuti indicati nei paragrafi successivi.

I soggetti già iscritti nell’elenco dei conservatori accreditati, entro
tre mesi dalla pubblicazione delle presenti linee guida, devono
presentare il piano di cessazione ad AgID per l’approvazione.

Entro il ventesimo giorno da ogni eventuale modifica o integrazione, la
nuova versione del piano di cessazione deve essere trasmesso ad AgID per
l’approvazione.

Schema del documento
--------------------

Lo schema riportato in allegato ha lo scopo di guidare il conservatore
di documenti informatici nella stesura del piano di cessazione
garantendo omogeneità di struttura e completezza delle informazioni
necessarie per la corretta conduzione delle attività per la cessazione
del servizio di conservazione.

All’interno di ogni paragrafo è presente una descrizione sintetica delle
informazioni da riportare.

Il piano di cessazione deve considerare sia il caso di cessazione
volontaria che involontaria (ritiro dell’accreditamento).

Allegato A
==========

**Piano di Cessazione del Servizio di Conservazione**

**(“Nome del soggetto accreditato”)**

**emissione del documento**

=============== ======= ============= ===========
   Azione          Data    Nominativo    Funzione
   Redazione                         
   Verifica                          
   Approvazione                      
=============== ======= ============= ===========

**Registro delle versioni e relative distribuzioni**

================== ================= ====================== =============== =============
   N°Ver/Rev/Bozza    Data emissione    Modifiche apportate    Osservazioni Distribuito a
\                                                                          
\                                                                          
================== ================= ====================== =============== =============

**Sommario**

`1 Introduzione <#_Toc10120819>`__

`2 Definizioni e acronimi <#_17dp8vu>`__

`3 Riferimenti normativi <#_26in1rg>`__

`4 Terze parti coinvolte <#_1ksv4uv>`__

`5 Analisi dei rischi <#_44sinio>`__

`6 Programmazione delle attività di cessazione <#_2jxsxqh>`__

`7 Descrizione del processo di cessazione <#_z337ya>`__

`7.1 Avvio del processo <#_3j2qqm3>`__

`7.2 Comunicazione ai clienti del servizio <#_1y810tw>`__

`7.3 Comunicazione ad AglD <#_4i7ojhp>`__

`7.4 Comunicazioni a eventuali terze parti coinvolte <#_2xcytpi>`__

`7.5 Analisi preliminare dei pacchetti di archiviazione <#_1ci93xb>`__

`7.6 Trasferimento degli archivi di conservazione <#_3whwml4>`__

`7.7 Comunicazione delle modalità e tempistiche di trasferimento degli
archivi <#_1pxezwc>`__

`7.8 Predisposizione delle infrastrutture per la migrazione degli
archivi <#_49x2ik5>`__

`7.9 Descrizione del processo di migrazione <#_2p2csry>`__

`7.10 Trasferimento e presa in carico da parte del soggetto
subentrante\ |image1| <#_147n2zr>`__

`8 Cancellazione degli archivi di conservazione <#_3o7alnk>`__

1 Introduzione

Descrivere le finalità e gli argomenti contenuti nel documento.

Indicare i riferimenti delle organizzazioni e dei soggetti che sono
responsabili della stesura e aggiornamento del documento e della sua
esecuzione.

Indicare i riferimenti (nome, l'indirizzo di posta elettronica, il
numero di telefono) del referente del documento e della sua
area/ufficio.

2 Definizioni e acronimi

Riportare le definizioni dei termini utilizzati che possono essere fonte
di ambiguità e gli acronimi presenti nel documento.

3 Riferimenti normativi

Si riporta di seguito un esempio di contenuto del paragrafo da
aggiornare con le norme più recenti.

**Normativa nazionale**

-  Decreto Legislativo 7 marzo 2005, n, 82, e s,m.i - Codice
   dell'Amministrazione Digitale (CAD);|image2|

-  Decreto del Presidente del Consiglio dei Ministri 3 dicembre 2013 -
   Regole tecniche in materia di sistema di conservazione;

-  Circolare AglD n. 65/2014 (G.U. n. 89 del 16/04/2014) - Modalità per
   l'accreditamento e la vigilanza sui soggetti pubblici e privati che
   svolgono attività di conservazione dei documenti informatici;

**Normativa europea**

-  Regolamento (UE) 2016/679 del Parlamento europeo e del Consiglio, del
   27 aprile 2016 |image3|\ relativo alla protezione delle persone
   fisiche con riguardo al trattamento dei dati personali, nonché alla
   libera circolazione di tali dati;

-  Regolamento (UE) n. 910/2014 del Parlamento europeo e del Consiglio,
   del 23 luglio 2014 (eIDAS), in materia di identificazione elettronica
   e servizi fiduciari per le transazioni elettroniche nel mercato
   interno.

**Standard internazionali**

-  ISO/TR 18492: 2005 — Long-term preservation of electronic
   document-based information;

-  ISO 14721:2005/2012 — Space data and information transfer systems —
   Open archival Information system (OAIS) - Reference model;

-  UNI 11386:2010 - Supporto all'Interoperabilità nella Conservazione e
   nel Recupero degli Oggetti digitali (SinCRO);

-  ETSI TS 119 511 v0.0.5;

-  ETSI TS 119 512 v0.0.6;

-  ISAD (G) - General International Standard Archival Description.

4 Terze parti coinvolte

Indicare le terze parti coinvolte nell'assistere l'esecuzione della
cessazione descrivendo il loro ruolo e l’ambito di competenza.

5 Analisi dei rischi

Descrivere gli elementi dell’analisi dei rischi correlati al processo di
cessazione previsto dal piano descrivendo gli eventi probabili che nel
verificarsi possono produrre effetti indesiderati rilevanti e le
eventuali azioni di mitigazione individuate da adottare.

Alcuni eventi possono derivare dalla gestione del sistema di
conservazione nel corso dell’erogazione del servizio di conservazione e
antecedente all’avvio del processo di cessazione, ad esempio:

-  Grado di affidabilità dell’impianto tecnologico, livelli di
   aggiornamento e di sicurezza fisica e logica;

-  attività di controllo continua;

-  esecuzione di operazioni di migrazione per prevenire i rischi
   connessi all'obsolescenza HW/SW;

-  presenza negli archivi di PDA non conformi o non più validi (MT
   scadute e non rinnovate);

Alcuni elementi di rischio del processo di cessazione possono invece
essere:

-  il grado di interoperabilità nei processi di migrazione ad altro
   sistema di conservazione;

-  la leggibilità e autenticità dei dati migrati (rispettando i formati
   standard);

-  la perdita di informazioni;

-  azioni dolose da parte del personale interno.

La pianificazione dei rischi connessi alla cessazione dell’attività di
conservazione dovrebbe prendere come riferimento di alto livello la
norma UNI ISO 31000.

6 Programmazione delle attività di cessazione

Descrivere le modalità per la programmazione delle attività indicate nel
capitolo successivo considerando le propedeuticità e stimando le durate.

La programmazione delle attività deve essere:

-  predisposta, tenendo conto dei rischi correlati allo svolgimento
   delle attività;

-  gestita, assegnando le risorse e le responsabilità di ogni attività;

-  monitorata e documentata.

Si può utilizzare una matrice delle assegnazioni responsabilità (RACI),
in cui si individuano gli attori coinvolti, le fasi del processo e le
responsabilità.

Indicare metodi e ruoli previsti per l’attività di verifica
dell’esecuzione della programmazione delle attività di cessazione.

Rappresentare la programmazione con un Diagramma di GANNT o strumento
analogo. Tale documento è trasmesso ad AgID.

7 Descrizione del processo di cessazione

Nei paragrafi successivi sono riportate le principali attività di cui si
compone il processo di cessazione che possono essere
integrate/modificate sulla base dell’organizzazione e di esigenze
specifiche del conservatore. Le descrizioni delle attività devono anche
riportare le risorse utilizzate, i documenti in input, i documenti in
output, la durata e la figura responsabile.

7.1 Avvio del processo

Indicare il processo di individuazione degli eventi potenziale causa di
cessazione del servizio. Descrivere con una matrice di assegnazione
delle responsabilità (tabella RACI) le attività e gli organi
**coinvolti** per la valutazione degli eventi e per la decisione di
avviare la procedura di cessazione e le modalità di comunicazione della
decisione alle strutture preposte per la gestione delle fasi successive.
Descrivere il processo di programmazione delle attività definendo le
propedeuticità, i ruoli e le responsabilità e stimando le durate.

7.2 Comunicazione ai clienti del servizio

Indicare l’organo preposto alla comunicazione. Riportare i tempi, il
contenuto e le modalità di comunicazione ai soggetti produttori
dell’imminente cessazione del servizio di conservazione.

Nel contenuto della comunicazione occorre indicare la data di cessazione
dell’accreditamento e l’informazione che gli archivi digitali saranno
trasferiti al soggetto produttore o a un soggetto da questo indicato. Se
il produttore è soggetto pubblico è opportuno segnalare anche l’obbligo
per quest’ultimo di avvisare la sovrintendenza o le commissioni di
sorveglianza.

La comunicazione dovrà anche informare sulla possibilità da parte del
cliente del servizio, se Pubblica Amministrazione, di avvalersi del
conservatore accreditato, se proposto dal soggetto cessante, oppure di
optare per il recupero e versamento a suo carico della documentazione
conservata.

Per i clienti privati occorre indicare l’ulteriore opzione di continuare
ad avvalersi del servizio senza più l’accreditamento previo accordo tra
le parti.

7.3 Comunicazione ad AglD

Indicare l’organo preposto alla comunicazione. Riportare i tempi, il
contenuto e le modalità di comunicazione ad AgID dell’imminente
cessazione del servizio di conservazione.

7.4 Comunicazioni a eventuali terze parti coinvolte

Indicare l’organo preposto alla comunicazione. Riportare i tempi, il
contenuto, l’elenco dei destinatari e le modalità di comunicazione
dell’imminente cessazione del servizio di conservazione ai soggetti
terzi.

7.5 Analisi preliminare dei pacchetti di archiviazione

Indicare i ruoli e responsabilità dell’attività. L’attività riguarda la
mappatura degli archivi da rappresentare con elenchi di consistenza
suddivisi per soggetti produttori in cui sono indicate almeno le
seguenti informazioni: dimensioni complessive dei pacchetti di
archiviazione, numero di documenti, numero di pagine e spazio di
archiviazione, presenza di dati personali sensibili e sanitari associati
alle diverse tipologie documentali. L'elenco di consistenza dovrà
indicare, inoltre, la presenza di aggregazioni documentali per le quali
è previsto un sistema di fascicolazione e di serie archivistiche.
L'elenco di consistenza dovrà riportare, inoltre, il riferimento ad
eventuali piani di classificazione e di scarto utilizzati per la
gestione dei complessi documentari.

7.6 Trasferimento degli archivi di conservazione

Descrivere le procedure e gli aspetti tecnici e i tempi per la messa a
disposizione degli archivi di conservazione.

Definire il processo di pianificazione delle attività di trasferimento
degli archivi indicando le fasi che si prevedono, i tempi, i soggetti
coinvolti e le responsabilità.

Si riporta di seguito un elenco non esaustivo delle attività da
pianificare:

-  Predisposizione della documentazione in cui sono definite le
   caratteristiche strutturali dei volumi da versare, le tipologie
   documentali, il contesto archivistico della documentazione versata, i
   metadati di conservazione e la struttura del sistema di conservazione
   che dovrà recepire i pacchetti versati;

-  Verifica delle caratteristiche tecniche dei volumi da versare con
   particolare riferimento alle dimensioni e ai formati, definizione
   delle modalità di versamento al nuovo soggetto e delle responsabilità
   relative alla preparazione e manutenzione della struttura di
   interscambio;

-  Valutazione delle tempistiche necessarie al download massivo dei
   pacchetti di archiviazione e condivisione delle tempistiche previste
   con il soggetto subentrante per il passaggio dei dati o caricamento
   nel sistema di interscambio e il versamento nel nuovo sistema di
   conservazione;

-  Assegnazione e pianificazione delle attività ai soggetti coinvolti da
   entrambe le parti, verifica e approvazione del GANTT per il
   trasferimento.

7. 7 Comunicazione delle modalità e tempistiche di trasferimento degli
archivi

Descrivere le modalità e i contenuti della comunicazione da inviare ai
soggetti produttori.

7.8 Predisposizione delle infrastrutture per la migrazione degli archivi

Descrivere le attività operative per la configurazione delle
infrastrutture per la migrazione del contenuto degli archivi di
conservazione.

7.9 Descrizione del processo di migrazione

Rappresentare il processo di migrazione degli archivi indicando le fasi
previste e le relative descrizioni. Riportare anche le attività di
controllo, da parte del conservatore cessante, sul contenuto degli
archivi da trasferire al fine di dichiarare completata l’attività a cui
seguirà la comunicazione al soggetto subentrante.

7.10 Trasferimento e presa in carico da parte del soggetto
subentrante\ |image4|

Riportare la descrizione delle fasi previste per il trasferimento degli
archivi al soggetto subentrante comprese le fasi di presa in carico e
comunicazione del passaggio di responsabilità. Specificare le
responsabilità di chi versa e chi riceve, le modalità di trasferimento e
le tecnologie adottate, le tipologie di verifiche sugli archivi e le
azioni previste a garanzia dei vincoli sulla privacy dei dati
trasferiti.

8 Cancellazione degli archivi di conservazione

Indicare tempi e modalità di cancellazione dei dati di conservazione
specificando i passaggi comunicativi con i soggetti produttori.
Eventuale dismissione dell’infrastruttura di conservazione. Il
conservatore cessante deve garantire l’accessibilità di documenti e dati
per un congruo periodo di tempo dopo la cessazione delle attività. Sono
comprese le informazioni pertinenti relative a dati rilasciati e
ricevuti dal conservatore, in particolare a fini di produzione di prove
nell’ambito di procedimenti giudiziali e per assicurare la continuità
del servizio (EIDAS art. 24 par.2, lettera h). Indicare inoltre i ruoli
coinvolti e le modalità di gestione della prova della distruzione degli
archivi.

.. |AGID - Agenzia per l'Italia Digitale| image:: media/image1.png
   :width: 2.76261in
   :height: 0.5849in
.. |image1| image:: media/image3.jpg
.. |image2| image:: media/image4.jpg
.. |image3| image:: media/image5.jpg
.. |image4| image:: media/image3.jpg
