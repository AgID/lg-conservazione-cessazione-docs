.. _`§4`:

Requisiti
=========

Requisiti del piano di cessazione
---------------------------------
Il documento Technical Specification (TS), pubblicato da ETSI con
l’identificativo ETSI `TS 119-511 <https://www.etsi.org/deliver/etsi_ts/119500_119599/119511/01.01.01_60/ts_119511v010101p.pdf>`_;, sui requisiti di policy e sicurezza per i
trust service providers (:ref:`TSP <§3>`) che offrono servizi di conservazione a
lungo termine delle firme digitali o, in generale, di dati che usano
tecniche di firma digitale, al paragrafo 7.12 stabilisce i requisiti che
riguardano il processo di cessazione, richiamando quelli indicati nella
norma ETSI ETSI `TS 319-401 <https://www.etsi.org/deliver/etsi_en/319400_319499/319401/02.02.00_20/en_319401v020200a.pdf>`_; paragrafo 7.12 relativi ai requisiti di policy
generali per tutti i TSP, aggiungendo un ulteriore requisito che
riguarda specificatamente i TSP che erogano servizi di conservazione di
firma digitale o di dati che usano tecniche di firma digitale.
Per la stesura delle presenti linee guida sono inoltre considerate le
linee guida :ref:`ENISA <§3>` sulla cessazione dei servizi fiduciari qualificati che
hanno lo scopo di facilitare l'attuazione delle disposizioni relative ai
servizi fiduciari del regolamento :ref:`eIDAS <§3>` nel settore della cessazione dei
servizi fiduciari.

Tempistiche della procedura di cessazione
-----------------------------------------
Il Conservatore di documenti informatici accreditato che intende cessare
l’attività di conservazione avvia tale procedura dandone comunicazione
ad AgID almeno 60 giorni prima della data di cessazione.
La comunicazione, predisposta in formato elettronico e firmata
digitalmente dal legale rappresentante del conservatore, è trasmessa con
strumenti idonei alla verifica della consegna (es. :ref:`PEC <§3>`) ed è corredata
dal documento di programmazione delle attività di cessazione.

Gestione del documento
----------------------
Il piano di cessazione deve essere allegato alla domanda di
accreditamento per la conservazione dei documenti informatici. Il
documento fa parte degli elementi di valutazione del possesso dei
requisiti di accreditamento ed è valutato in base alla sua conformità ai
contenuti indicati nei paragrafi successivi.
I soggetti già iscritti nell’elenco dei conservatori accreditati, entro
tre mesi dalla pubblicazione delle presenti linee guida, devono
presentare il piano di cessazione ad AgID per l’approvazione.
Entro il ventesimo giorno da ogni eventuale modifica o integrazione, la
nuova versione del piano di cessazione deve essere trasmesso ad AgID per
l’approvazione.

Schema del documento
--------------------
Lo schema riportato in allegato ha lo scopo di guidare il conservatore
di documenti informatici nella stesura del piano di cessazione
garantendo omogeneità di struttura e completezza delle informazioni
necessarie per la corretta conduzione delle attività per la cessazione
del servizio di conservazione.
All’interno di ogni paragrafo è presente una descrizione sintetica delle
informazioni da riportare.
Il piano di cessazione deve considerare sia il caso di cessazione
volontaria che involontaria (ritiro dell’accreditamento).


.. forum_italia::
   :topic_id: 6
   :scope: document
