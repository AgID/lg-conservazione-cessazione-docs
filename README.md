# Linee Guida per la stesura del piano di cessazione del servizio di conservazione dei documenti digitali

L’articolo 71 del *Codice dell’Amministrazione Digitale* (*CAD*) ― decreto legislativo 7 marzo 2005 №82 e s.m.i. ― stabilisce che l’AgID, previa consultazione pubblica da svolgersi entro il termine di trenta giorni, sentiti le amministrazioni competenti e il Garante per la protezione dei dati personali nelle materie di competenza, nonché acquisito il parere della Conferenza unificata, adotta linee guida contenenti le regole tecniche e di indirizzo per l’attuazione del CAD. Con determinazione AgID №160 del 17 maggio 2018 è stato pubblicato il regolamento che disciplina il procedimento per l’adozione
delle suddette linee guida. Con successiva determinazione №340 del 18 ottobre 2018 AgID ha individuato sia le linee guida da realizzare che nominato i referenti per la stesura delle medesime.

Le presenti linee guida stabiliscono le modalità per la stesura e la gestione del piano di cessazione del servizio di conservazione sia nel caso di cessazione volontaria che involontaria.

Il piano di cessazione è un documento previsto all’articolo 24 del Regolamento (UE) №910/2014 “eIDAS”, applicabile ai conservatori accreditati in quanto è richiamato dal CAD all’articolo 29 comma 2 (qualificazione e accreditamento). Tale articolo stabilisce che il richiedente
l’accreditamento a svolgere l’attività di conservatore dei documenti informatici deve trovarsi nelle condizioni previste dall’articolo 24 del suddetto regolamento.

## Link al documento e consultazione

Link al documento *Docs Italia*: https://docs.italia.it/AgID/documenti-in-consultazione/lg-conservazione-cessazione-docs/it/stabile/

Link per commenti *Forum Italia*: https://forum.italia.it/c/documenti-in-consultazione/lg-conservazione-cessazione-docs/

La consultazione è attiva al 20 novembre 2019 al 20 dicembre 2019.
